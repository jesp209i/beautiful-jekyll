---
layout: post
title: Den teoretiske testplan
subtitle: Bedre kendt som historien om hvad jeg skulle have gjort
tags: [uge 21, testing, usability]
---

Den berømte testplan, der tilsyneladende var et fabeldyr... indtil nu!

Da jeg på nuværende tidspunkt er meget sent i processen, har jeg her forsøgt at redegøre for __hvad jeg skulle have gjort__. Testplanen er skrevet ud fra Steve Krugs principper, hvilket egentlig gør det nemt at planlægge:
- Man skal begynde at teste tidligere end man tror giver mening
- Man skal teste en gang om måneden

# Testplan
Jeg har brugt den sidste torsdag i hver måned som "fast testdag", ud fra en forventning om at flest kan deltage her. Steve taler muligvis også om det i bogen, men jeg har en erfaring fra tidligere job der siger at mandag/tirsdag er der ofte travlt, enten med møder eller andet og fredag vil folk helst bare afslutte deres arbejde om komme tidligt hjem.

| Nr | Dato | Testaktivitet |
|---|---|---|
|    | 11. februar | __Projekt opstart__ (ingen test) |
| 1. | ?. februar | Skitse |
| 2. | 28. februar | Wireframes og sidedesigns |
| 3. | 28. marts | Usability test af første funktionalitet<br>wireframes eller sidedesigns på det efterfølgende testes også |
| 4. | 25. april | Usability test af første udviddelse <br> wireframes eller sidedesigns på det efterfølgende testes også |
| 5. | 30. maj | Usability test af anden udviddelse |
|    | 11. juni | __Afslutning af projekt__ (ingen test) |

Jeg går lidt mere i detaljer om hver enkelt test efter næste afsnit.

## Repetition af typer og formål
Her har jeg her indsat en lille oversigt over test og formål, så man slipper for at bladre væk fra indlægget..

| Testtype | Formål |
|---|---|
| Skitse |  Finde ud af om det overordnede koncept giver brugeren tilstrækkeligt til at vide hvad produktet går på |
| Wireframe | Undersøge om den planlagte overordnede opstilling, navigationen og navnigningen af elementer logisk for brugere |
| Sidedesign | Undersøge om den planlagte "færdige" visuelle identitet for den enkelte side/skærm introducerer nogle usability problemstillinger |
| Usability test | Få indblik i hvor produktet bør forbedres |

Test af eksisterende produkt og konkurrerende produkt er bevidst udeladt fra listen. I forbindelse med projektet har vi haft snakket om  konkurrenter til vores projekt, lidt for at se hvad de har gjort, men vi har ikke brugt det så aktivt, og slet ikke til test.

# Skitse
For at afprøve testen, har jeg lavet tegningen nedenfor og vist den til min kæreste.

![](/img/skitse.jpg)

Det er lidt snyd, fordi han kender mit projekt, men han legede med på legen.

__Jeg spurgte:__ _"Hvad får du ud af denne tegning? Hvad tror du det skal forestille?"_<br>
__Han svarede:__ _"Det ligner en mand, der sender noget ud fra sin telefon til nogle andre brugere, hvoraf de tre svarer ham"_

Jeg er rimelig godt tilfreds med svaret, for det afspejler rimelig godt det koncept vi går efter. Jeg var bange for at han ville have sagt _"jeg tror det er en dating-service"_.

Tidsforbrug på tegning: max 2 minutter.<br>
Tidsforbrug på selve testen: max 2 minutter.

# Wireframe og sidedesign
Vi lavede faktisk nogle designs så vi havde nogle arbejdstegninger. Både til at arbejde efter, men også til at vise frem til et møde med opgavestillerne.

Nedenstående er sådan et eksempel som jeg har produceret.

![](/img/wireframe.png)

Billedet er lavet før jeg havde fået indskrænket mit testemne og derfor vi er nærmest ude i en blanding af en wireframe og nogle sidedesigns. Det er naturligvis en relativ simpel app, men der er lige for mange deltaljer til at være en wireframe, og lidt for få deltaljer til at vise sidedesigns.

Billederne blev ikke aftestet på uvidende test-deltagere, men vist frem til opgavestillerne, som så gav deres kommentarer til dem. Ud fra disse billeder blev det eksempelvis besluttet at de hellere ville have et eksempel på "fane-navigation" fordi burger-menu med tilhørende navigationsskuffe skjuler de funktioner brugerne skal bruge.

Tidsforbrug på billeder: 15-30 minutter<br>
Tidsforbrug på selve "testen": ca 15-20 minutter

Det er vigtigt at bemærke at selvom "testen" slet ikke var efter bogen, skabte den stadig værdi:
- den skabte afklaring omkring navigationsparadigme
- den skabte en forståelse for retningen på den visuelle identitet mellem udviklere og opgavestillere

# Usability
