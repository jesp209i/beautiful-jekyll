---
layout: post
title: Typer af tests
subtitle: Stadig i "gør det selv" style
tags: [uge 21, testing, usability]
---

Steve Krug siger at man skal begynde at teste så snart man går igang med et projekt- Problemet er, hvordan tester man noget som endnu ikke er lavet?

Hvis der skal laves en ny udgave af et produkt, kan man udføre tests på det eksisterende.
- Du lærer noget om de fejl der er begået i det eksisterende så de kan undgås i det nye.

Hvis man ikke har et produkt, kan man teste på et tilsvarende produkt fra en konkurrent.
- Du lærer af andres erfaringer - og du får en ide om hvilke ting der fungerer og hvilke der ikke gør.

## En skitse på en serviet
Dette er bare en kort test - måske på cirka 5 minutter. 

Du har lavet en skitse af en hjemmeside eller et produktdesign på en serviet (eller et almindeligt stykke papir).

- Du finder en person - det kan være hvem som helst
- spørg om de vil se på noget for dig, og giv dem skitsen
- sig noget i retning af: "Hvad får du ud af dette? Hvad tror du det skal forestille at være?"
. Lad personen forklare sig. Hvis han stiller spørgsmål, så prøv at få ham til at uddybe hvorfor han spørger som han gør.

Det handler om at få en person til at fortælle dig så meget som muligt uden at du påvirker udfaldet.

Hvis personen fortæller dig det du umiddelbart gerne vil høre, så kunne det type på at din skitse giver relativ god mening, og du kan lave en ny og bedre skitse du kan teste. Oftest vil personen dog have nogle kommentarer angående nogle deltaljer eller lignende og dermed er du blevet klogere på din opgave uden at have været igang med en større produktion.

## Wireframes
Med wireframes tester man typisk navigation, så du skal lave nogle opgaver der relaterer til navigationen, med spørgsmål som:
- "hvordan vil du finde _____?"
- "hvad forventer du der sker når du klikker på dette link?"

Dette er typisk kortere test, og de kan med fordel udføres i forbindelse med at du tester andre ting.

Udbyttet af testen er at du får bedre styr på nogle strukturelle ting, navigation, navngivning og lignende.

## Sidedesigns
Du har her nogle færdige eksempler på nogle enkelte sider (såsom startsiden, en artikelside, en produktside og lignende)

Test-deltageren skal se på et design ad gangen og skal fortælle så meget som muligt til hver om sin tankeprocess til det pågældende billede.

Udbyttet er at du får klarlagt om det visuelle design introducerer nogle usability problemer. Kan brugeren afkode hvordan hver enkelt side bør fungere?

## Virkende prototyper og videre derfra
Se mine to tidligere indlæg om test:
- [Gør klar til brugertest](https://enmango.dk/2019-05-22-prepare-test/)
- [Udfør brugertest](https://enmango.dk/2019-05-24-do-testing/)

# Refleksion
Dette indlæg er baseret på kapitel 4, hvor SK desuden siger "begynd at teste tidligere end man tror det er nødvendigt".

Jeg kan ud fra dette konkludere at jeg burde have startet hele mit forløb med at læse denne bog, for jeg gik ikke (bevist og struktureret) igang med at lave test fra starten. Ironisk nok ventede jeg på der var "noget at teste" - og så ventede jeg endnu længere fordi jeg ikke havde indskærpet mit emne om testing. 

I projektet brugte vi dog alligevel en form for tidligt test, da vi kun få uger inde i forløbet havde lavet nogle mockups af brugerflader som vi viste til opgavestillerne så de kunne give feedback og komme med deres tanker. Det kan selvfølgelig være fint, men det havde været endnu bedre hvis vi havde bedt ikke-indvigede personer om at forholde sig til navigation og sidelayouts og usability problemer der udspringer deraf. I stedet blev testen til et slags [ekspert review](https://www.experienceux.co.uk/faqs/what-is-an-expert-review/) hvor deltagerne trak på deres egen erfaring og viden om domænet.

Steve Krug beskriver ikke alle typer af test der er tilgængelig i usability testing værktøjskassen. Men da jeg har valgt at begrænse mig til hans bog, vil jeg ikke gå ind i "holistisk review" eller "AB-test" eller ... (tilføj selv flere), men blot konstatere at der findes flere muligheder end dem SK beskriver i sin bogen.

De metoder han beskriver i bogen, syntes jeg er velvalgte og giver et godt fundament til at kommer igang med at teste. Også hvis man vil igang med at teste tidligt i processen, som han opfordrer til.
